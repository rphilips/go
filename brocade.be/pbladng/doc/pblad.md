---
title: Specificaties voor de aanmaak van het parochieblad 2222
author: Richard Philips
version: '0.01'
date: '2022-10-27'
license: '[CC-BY-SA 4.0](http://creativecommons.org/licenses/by-sa/4.0/)'
...


# Inleiding

# Algemeen

## Parochieblad 2222

Het parochieblad 2222 is het gemeenschappelijke parochieblad voor Gavere/Nazareth.

De verantwoordelijke uitgever voor de lokale bladzijden is:

E.H. Guy Claus\
Steenweg 175A bus 6\
9810 Eke\
09 385 42 40\
guy.claus2@telenet.be\

Behalve de *pastoor* als eind-verantwoordelijke, zijn er verschillende functies:

De *zender* is de persoon die het parochieblad verstuurd naar drukkerij Halewijn. Hij is ook het aanspreekpunt voor Halewijn.

Voor het parochieblad 2022 is dit:

Richard Philips\
Bosstraat 130\
9810 Nazareth\
0479 79 20 26\
richard.philips@gmail.com\

De *plaatselijke verantwoordelijken* zijn dan weer mensen die goed ingeburgerd zijn in de diverse gemeenten. Zij bezorgen de teksten en afbeeldingen aan de *zender*.
Bovendien zorgen zij voor kwaliteitscontrole: ze verifiÃ«ren of alle teksten wel zijn opgenomen en of er geen spelfouten (of verkeerde namen) staan.

De *inzenders* zijn dan weer de trouwe klanten: mensen uit de parochie die vaak in naam van lokale organisaties aankondigen doen. Ze bezorgen deze aan de *plaatselijke verantwoordelijken* die er dan voor zorgen dat alles in de juiste vorm terecht komt.


## Inzending

Het parochieblad wordt wekelijks gestuurd naar het e-mail adres `partel@kerknet.be` van drukkerij Halewijn.

Meestal verschijnt het parochieblad op woensdag of op zaterdag. De inzending moet ten laatste gebeuren op de maandagmorgen van dezelfde week.

Het is de bedoeling dat het parochieblad wordt verzonden op de laatste zaterdag voordien.

Het parochieblad wordt niet alleen verzonden naar Halewijn: ook naar anderen wordt dit gestuurd. Deze *anderen* bevatten onder meer *Guy Claus*, de *verantwoordelijken* en nog een aantal *inzenders*.

De bedoeling hiervan is om aan kwaliteitscontrole te doen: elk van deze mensen kan opmerkingen maken die dan worden verwerkt in een nieuwe versie die dan ook opnieuw wordt doorgestuurd.

Het nadeel van deze werkwijze is dat er verschillende versies zijn van het parochieblad. Dit wordt echter door Halewijn goed opgevangen: op basis van het *onderwerp* van de e-mail weten ze dat het om een nieuwe versie gaat en - indien er verschillende vernieuwingen zijn - nemen ze steeds de meest recente.

Het voordeel van deze werkwijze is dat het parochieblad kan worden uitgestuurd zonder afhankelijk te zijn van het werk van de inzenders of van de pastoor: van zodra de grote lijnen vastliggen (zeg maar de eucharistievieringen), kan een parochieblad worden aangemaakt en uitgestuurd. Het is dan verder aan de ontvangers om verbeteringen en eventuele aanvullingen te melden. Deze worden in  de mate van het mogelijke (zeg maar: meestal!) verwerkt en doorgestuurd tot het laatste mogelijke moment.

De beslissingen van de pastoor primeren steeds: deze hebben betrekking op zowel de inhoud van de teksten als het moment dat deze worden geplaatst. Zonder deze afspraak wordt de taak van de *zender* onmogelijk.


